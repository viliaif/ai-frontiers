<!DOCTYPE html>
<html lang="hr">
<head>
  <meta charset="UTF-8" />
  <meta name="viewport" content="width=device-width, initial-scale=1.0" />
  <title>Pojam virtualnog</title>
  <link href="https://fonts.googleapis.com/css2?family=Playfair+Display:wght@400;700&display=swap" rel="stylesheet" />
  <style>
    body {
      margin: 0;
      font-family: 'Playfair Display', serif;
      background-color: #0d1a1d;
      color: #fdfdfd;
      line-height: 1.6;
    }
    .container {
      max-width: 800px;
      margin: 0 auto;
      padding: 60px 20px;
    }
    h1, h2 {
      color: #fff;
    }
    a {
      color: #8be0f9;
      text-decoration: none;
    }
    a:hover {
      text-decoration: underline;
    }
    .toc {
      background-color: #112528;
      padding: 20px;
      border-radius: 10px;
      margin-bottom: 40px;
    }
    .toc h3 {
      margin-top: 0;
    }
    .toc ul {
      padding-left: 20px;
    }
  </style>
</head>
<body>
  <div class="container">
    <h1>Pojam virtualnog</h1>

    <div class="toc">
      <h3>Sadržaj</h3>
      <ul>
        <li><a href="#uvod">Uvod</a></li>
        <li><a href="#jaki">Jaki pojam virtualnog</a></li>
        <li><a href="#slabi">Slabi pojam virtualnog</a></li>
        <li><a href="#kultura">Kultura kao proto-virtualno</a></li>
        <li><a href="#zakljucak">Zaključak</a></li>
      </ul>
    </div>

    <h2 id="uvod">Uvod</h2>
    <p>Pojam virtualnog danas je sveprisutan, ali istovremeno i duboko nerazjašnjen. U digitalnoj eri često se koristi kako bi se označilo ono što nije „stvarno“, nego digitalno proizvedeno, simulirano ili imaginarno. No takvo razumijevanje zrcali tek jedan, reduktivni aspekt virtualnog. U ovom tekstu želimo pokazati kako virtualno nije tek surogat stvarnosti, nego njezin neostvareni modalitet – misaoni višak koji otvara pitanje mogućnosti, značenja i postojanja.</p>

    <h2 id="jaki">Jaki pojam virtualnog</h2>
    <p>U jakom smislu, virtualno se odnosi na potencijalnost koja postoji u samoj biti stvarnosti. U tom smislu, virtualno nije suprotno stvarnome, nego njegov konstitutivni horizont. Stvarnost nije iscrpljena onim što jest, nego obuhvaća i ono što može biti. Virtualno je mjesto mogućeg, ali ne proizvoljno mogućeg – nego onog koje je utemeljeno u strukturi bivstvovanja. U filozofiji je virtualno blisko povezano s pojmom potencije (dynamis) i mogućnosti (potentia) – ono je ono što može biti, ali još nije. Takvo razumijevanje omogućuje duboko promišljanje stvarnosti kao otvorenog sustava, u kojem postojeći svijet nije jedini mogući. U tom svjetlu, virtualno zadobiva i etičku dimenziju – kao zahtjev da prepoznamo i očuvamo ono što još nije, ali bi moglo biti, kao mogući svijet u kojem čovjek i svijet stoje u novom odnosu.</p>

    <h2 id="slabi">Slabi pojam virtualnog</h2>
    <p>Slabi pojam virtualnog obuhvaća njegovu upotrebu u svakodnevnici i tehnologiji. To su virtualni avatari, virtualne sobe, virtualna stvarnost (VR), augmentirana stvarnost (AR) i drugi oblici računalno generiranih iskustava. Oni zaslužuju pozornost jer oblikuju našu percepciju, ali ne smiju se zamijeniti s punim ontološkim značenjem virtualnog. Tehnološko virtualno omogućuje nove oblike prisutnosti, komunikacije i identiteta, ali često ostaje na razini površne simulacije. Opasnost nastaje kada se simulacija počne uzimati kao stvarnost, brišući granice između reprezentacije i ontološke dubine stvarnoga. Ipak, i u tehnološkom virtualnom možemo naslutiti dublje potencijale – osobito ako tehnologiju shvatimo ne samo kao alat, nego kao nositelja novog oblika svjesnosti i odnosa prema stvarnosti.</p>

    <h2 id="kultura">Kultura kao proto-virtualno</h2>
    <p>Prije nego što su nas digitalne tehnologije uronile u virtualno, kultura nas je već dugo držala unutar njegova obzorja. Jezik, mit, umjetnost i ritual oblikuju simboličke prostore koji nisu isključivo materijalne, fizičke naravi, ali ipak posreduju stvarnost. Riječ, slika, zvuk ili znak mogu zazvati materijalno odsutno, dozvati moguće, predstaviti ono što nije sada i ovdje – i time stvaraju virtualno polje značenja, osjeta i djelovanja. Kulturne utopije također imaju funkciju virtualnih svjetova, s potencijalom povijesnog ostvarenja – što ih i čini društveno-politički opasnim.</p>
    <p>Kulturna stvarnost je, u tom smislu, uvijek imala virtualnu dimenziju – ne kao suprotnost stvarnome, nego kao način oblikovanja našeg iskustva stvarnosti, unutar nas i izvan nas. Središnje funkcije kulture – pripovijedanje, tumačenje, prenošenje – ne djeluju prvenstveno kroz materijalne objekte, nego kroz virtualni prostor značenja: simbolički sloj koji omogućuje nadilaženje pukog osjetilnog ili iskustvenog kontakta sa zbiljom i otvara dimenzije značenja, pripadnosti i duhovne prisutnosti koje nisu izravno vezane uz fizičko.</p>
    <p>Kada danas govorimo o digitalnim svjetovima, možemo ih shvatiti kao nastavak sui generis onog što je kultura već činila simbolički: stvaranje svjetova koji nisu ovdje, ali nas ipak oblikuju. Tehnološko virtualno tako ne stvara nešto radikalno novo, nego preuzima ontološki obrazac kulture i pojačava ga – čineći ga prisutnijim, interaktivnijim i osjetilno uvjerljivijim.</p>

    <h2 id="zakljucak">Zaključak</h2>
    <p>Virtualno nije nužno suprotnost stvarnome, nego može biti njegov drugačiji, još neostvareni modalitet – oblik prisutnosti koji se ne iscrpljuje u od čovjeka aktualiziranom, ali ga omogućuje, usmjerava i preobražava. Od filozofijskih pojmova mogućnosti i potencije, preko simboličkih konstrukata kulture, pa do današnjih digitalnih svjetova – virtualno se pokazuje kao trajna struktura našeg odnosa prema stvarnosti, a ne samo prolazna tehnološka faza. Ono proizlazi iz viška značenja zbilje koja uvijek izmiče našim interpretacijama, stvarajući nužnost i prostor za njezine nove interpretacije.</p>
    <p>U tom svjetlu, virtualno traži da ga mislimo ontološki, a ne samo funkcionalno. Ono otvara ne toliko pitanje funkcije, koliko pitanje čovjekova postojanja u stvarnosti: što znači biti, kada se postojanje više ne veže isključivo uz materijalnu prisutnost, nego i uz mogućnost, simbol, kod i mrežu? Na koju čovjekovu potrebu odgovara dimenzija „virtualnog“? Ova se potreba danas, čini se, izražava još opipljivije upravo zahvaljujući sudjelovanju materijalnog – tehnologije – u otkrivanju novih dimenzija čovjekova postojanja. Sve češće, bivamo i u fizičkom prostoru i u kodiranom. Naši identiteti, odnosi i svjetovi sve više nastaju između tih slojeva – u virtualnom međuprostoru koji je i stvaran i nestvaran, i osoban i algoritamski, i moguć i aktualan.</p>
    <p>Otuda poziv: ontologija virtualnog se javlja kao novo misaono polje – otvoreno, hibridno, dinamično. U njemu ćemo možda pronaći i nove moduse razumijevanja istine, prisutnosti, pa i samog čovjeka. Virtualno, kako se ovdje pokazuje, nije tek fenomen vremena – ono je možda novi oblik vremena postojanja. Suvremeni oblik virtualnog možda u zaoštrenijoj formi postavlja pitanje koje zvuči kao negativna parafraza Leibnitzove teodiceje: Živimo li uistinu u jedinom (mogućem) svijetu? Kako to lijepo pokazuje M. Gleiser u svojoj knjizi The Island of Knowledge, čovjekova intelektualna povijest svjedoči kako je širenje granica spoznaje istodobno značilo širenje i granica čovjekove stvarnosti.</p>

    <p><a href="ontologija-virtualnog-teme.html">← Povratak na Teme</a></p>
  </div>
</body>
</html>

